<meta charset="utf-8">
<title>Kurssiaikataulu</title>
<h1>Kurssiaikataulu</h1>

<p>Perinteinen tapa järjestää yliopiston opetus
on julkaista kurssiaikataulu,
minkä jälkeen opiskelijat ilmoittautuvat kursseille.
Tässä on kuitenkin ongelmana,
että opiskelijan haluamat kurssit voivat mennä päällekkäin.
Tämän tehtävän aiheena on tutkia vaihtoehtoista ratkaisua:
opiskelijat ilmoittautuvat ensin kursseille,
ja vasta tämän jälkeen muodostetaan kurssiaikataulu.</p>

<p>Yksinkertaisuuden vuoksi oletetaan,
että viikossa on 25 mahdollista paikkaa kursseille
ja jokainen kurssi vie yhden paikan.
Samalle paikalle voi sijoittaa monta kurssia.
Aikataulun pohja on seuraava:</p>

<table border>
<tr><th width=60>aika</th><th width=60>ma</th><th width=60>ti</th>
<th width=60>ke</th><th width=60>to</th><th width=60>pe</th></tr>
<tr><th>8&ndash;10</th><td>1</td><td>6</td><td>11</td><td>16</td><td>21</td></tr>
<tr><th>10&ndash;12</th><td>2</td><td>7</td><td>12</td><td>17</td><td>22</td></tr>
<tr><th>12&ndash;14</th><td>3</td><td>8</td><td>13</td><td>18</td><td>23</td></tr>
<tr><th>14&ndash;16</th><td>4</td><td>9</td><td>14</td><td>19</td><td>24</td></tr>
<tr><th>16&ndash;18</th><td>5</td><td>10</td><td>15</td><td>20</td><td>25</td></tr>
</table>

<h2>Syötetiedosto</h2>

<p>Koodisi tulee käsitellä seuraava tiedosto:
<a href="kurssit.txt">kurssit.txt</a></p>

<p>Tiedoston ensimmäisellä rivillä on kolme kokonaislukua:
opiskelijoiden lukumäärä, kurssien lukumäärä,
sekä suurin määrä kursseja opiskelijalla.
Opiskelijat ja kurssit on numeroitu kokonaisluvuin 1:stä alkaen.</p>

<p>Tämän jälkeen tiedostossa on yksi rivi jokaista
opiskelijaa kohden.
Rivillä lukee ensin opiskelijan numero,
sitten hänen valitsemiensa kurssien määrä
ja sitten kunkin kurssin numero.</p>

<h2>Tulostiedosto</h2>

<p>Koodisi tulee tuottaa tiedosto,
jossa kerrotaan,
mihin paikkaan mikäkin kurssi sijoitetaan
kurssiaikataulussa.</p>

<p>Tiedostossa tulee olla jokaista kurssia kohden
rivi, jossa lukee ensin kurssin numero ja
tämän jälkeen kurssin paikka aikataulussa
(kokonaisluku väliltä 1&ndash;25).</p>

<p>Esimerkiksi tiedosto voisi alkaa seuraavasti:</p>

<pre>
1 8
2 5
3 19
</pre>

<p>Tämä tarkoittaisi, että kurssi 1 sijoitetaan paikkaan 8
(ti 12&ndash;14), kurssi 2 paikkaan 5 (ma 16&ndash;18)
ja kurssi 3 paikkaan 19 (to 14&ndash;16).</p>

<h2>Pisteytys</h2>

<p>Kurssiaikataulun pistemäärä lasketaan niin,
että jokaisesta toteutuneesta opiskelijan
kurssitoiveesta saa yhden pisteen.
Jos opiskelija on valinnut monta kurssia,
jotka järjestetään samaan aikaan,
hän voi osallistua niistä vain yhdelle.</p>

<h2>Ratkaisun lähetys</h2>

<p>Ratkaisu täytyy lähettää viimeistään pe 5.12. klo 13:59.
Ratkaisu (tulostiedosto) lähetetään nettisivun kautta,
joka tarkistaa sen automaattisesti.
Lähetä lisäksi nimesi, opiskelijanumerosi sekä
käyttämäsi koodi osoitteeseen ahslaaks@cs.helsinki.fi.</p>

<p>Voit lähettää ratkaisusi tehtävään  <a href="http://ahslaaks.users.cs.helsinki.fi/tira14/tark.php">tästä</a>.</p>

<p>Voit katsoa tuloslistaa  <a href="http://ahslaaks.users.cs.helsinki.fi/tira14/lista.php">tästä</a>.</p>

<p>Saat ratkaisusta seuraavasti kurssipisteitä:</p>

<table border>
<tr><th width=100>tulos</th><th width=100>pisteet</th></tr>
<tr><td>0&ndash;449999</td><td>0</td></tr>
<tr><td>450000&ndash;474999</td><td>1</td></tr>
<tr><td>475000&ndash;479999</td><td>2</td></tr>
<tr><td>480000&ndash;480999</td><td>3</td></tr>
<tr><td>481000&ndash;481999</td><td>4</td></tr>
<tr><td>482000&ndash;</td><td>5</td></tr>
</table>
<p>
</p>
